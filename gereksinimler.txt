KOCAELİ ÜNİVERSİTESİ
BİLGİSAYAR MÜHENDİSLİĞİ BÖLÜMÜ
YAZILIM LAB. I- I.Proje
PROJE TESLİM TARİHİ: 26.10.2025
Dinamik Sınav Takvimi Oluşturma Sistemi
Üniversitelerde sınav takvimi hazırlanması genellikle karmaşık bir süreçtir. Bu proje ile
dersler, öğrenciler, öğretim üyeleri ve derslikler dikkate alınarak otomatik ve optimize
edilmiş programlar oluşturulacaktır. Sistem, kullanıcı dostu bir masaüstü uygulaması olacak
ve aynı zamanda raporlama özellikleriyle çıktılar alınabilecektir.
Amaç:
● Masaüstü programlama konusunda bilgi ve beceri kazanılması,
● Masaüstü oluşturma, veritabanı tasarımı ve yönetimi becerilerinin geliştirilmesi,
● Dinamik ve kullanıcı dostu bir masaüstü uygulaması oluşturulması,
● Projede yer alan teknik zorluklar üzerinden ekip çalışması ve problem çözme
yeteneklerinin güçlendirilmesi.
Proje Hedefi:
● Öğretim üyeleri, dersler, öğrenciler ve dersliklerin tanımlanabilmesi.
● Ders ve sınav programlarının otomatik oluşturulması.
● Kapasite ve uygunluk kısıtlarının dikkate alınması.
● Programların görsel olarak tablo veya takvim görünümünde gösterilmesi.
● Program çıktılarının PDF/Excel olarak alınabilmesi.
Programlama Dili: Python, C# , Java ...vb(Web ile alakası olan dillere kesinlikle izin yoktur,
veritabanı olarak nosql kullanılamaz)
Projenin Genel Yapısı
Kullanıcı Girişi
Masaüstü uygulaması açıldığında kullanıcı girişi ekranı gelecektir. Bu alana giriş
yapıldıktan sonra işlemler gerçekleştirilecektir. Tüm sisteme erişebilen Admin adında bir
kullanıcı olacaktır. Bu kullanıcıyı Default olarak veritabanında tanımlamanız gereklidir.
● Sistemde yeni kullanıcı ekleme işlemi admin tarafından yapılacaktır.
● Sistemde işlemler için toplamda 5 adet Bölüm (Bilgisayar Müh., Yazılım Müh.,
Elektrik Müh. Elektronik Müh. İnşaat Müh.) sistemde aktif olarak çalışmalıdır.
● Kullanıcılar e-posta + şifre ile sisteme giriş yapacaklardır.
● Admin tüm bölümlerin bilgilerin görebilir. Bölüm koordinatörü ise sadece kendi
bölümüne ait bilgileri görülebilecektir.
● Roller:
○ Admin: Tüm bölümlere erişim, her işlemi yapabilme.
○ Bölüm Koordinatörü: Sadece kendi bölümü için ders, derslik ve program
işlemlerini yapacaktır.
Derslik Girişi
Giriş Yetkisi: Yalnızca Bölüm Koordinatörü sisteme giriş yaptıktan sonra bu sayfayı görebilecektir.
Bölüm koordinatörü sistem giriş yaptığında derslik kısmını seçerek derslik bilgilerini giriş yapmalıdır.
Amaç: Bölüme ait tüm dersliklerin sisteme kaydı ve sınav programına uygun kapasite ve oturma
düzeni bilgisinin saklanması için yapılacaktır.
Bu alanda girilecek bilgiler şu şekildedir:
● Bölüm Adı
● Derslik Kodu
● Derslik Adı
● Derslik Kapasitesi (Sınav yapılabileceği öğrenci sayısı)
● Enine Sıra Sayısı (sütun sayısı)
● Boyuna Sıra Sayısı (satır sayısı)
● Sıra yapısı (2 şerli mi veya 3 erli mi)
Tüm derslikler sisteme giriş yapılmalıdır. (Örnek Tablo: Sınıf_id, Sınıf_ismi, Kapasite, Sıra, Sütun)
Bilgisayar Mühendisliği için kullanılacak Derslikler ve Bilgileri Aşağıdaki gibidir. Diğer Bölümlerin
derslikleri kendiniz belirleyebilirsiniz.
Bölüm Adı
Derslik
Kodu
Derslik
Adı
Derslik
Kapasitesi
Enine Sıra
Sayısı
Boyuna Sıra
Sayısı Sıra yapısı
Bilgisayar
Mühendisliği 3001 301 42 3 7 3
Bilgisayar
Mühendisliği 3002
Büyük
Amfi 48 3 8 4
Bilgisayar
Mühendisliği 3003 303 42 3 7 3
Bilgisayar
Mühendisliği 3004 EDA 30 5 6 2
Bilgisayar
Mühendisliği 3005 305 42 3 7 3
Derslik Ekleme/Düzenleme/Silme: Bölüm koordinatörü kendi bölümüne ait derslik bilgilerini ekler
ve düzenleyebilir ve silebilir.
Arama: Sınıf_id ile arama yapılacaktır.. Arama sonucunda çıkan sınıf bilgileri ve sınıfın yapısı
görseleştirilecektir.
Görselleştirme:
● Arama sonucunda sınıfın oturma düzeni görsel olarak gösterilir.
● Örnek: Satır=14, Sütun=6 → 14 sıra × 6 sütunluk bir düzen çizilir.
● İkişerli veya üçerli sıralar gibi oturma grupları gösterilebilir.
Not: Derslik bilgileri girilip tamamlanmadan diğer alanlar açılmayacaktır.
Ders Listesi Yükleme
Yetki: Yalnızca Bölüm Koordinatörü görebilir.
Amaç: Bölüme ait derslerin listelerini Excel dosyası üzerinde sisteme aktarılarak ders listesini
oluşturmaktadır.
İşleyiş
1. Bölüm Koordinatörü, “Ders Listesi Yükle” alanına girilecektir.
2. Bölümüne ait Excel listesini sisteme yükleme alanını tıklayarak Excel yükleyecektir.
3. İlgili Excel dosyası yüklenir.
4. Sistem Excel parser ile Ders kodu, Ders isim isimlerini ve Dersi veren hocanın isimleri
çıkarır. Dersin hangi sınıfa ait olduğu ve Dersin yapısı (Zorunlu veya Seçmeli) olduğu bilgisi
de çıkartılarak kayıt edilir.
5. Çıkan veriler veritabanına toplu olarak kaydedilir.
6. Daha sonra verilecek öğrenci Excel listesi parse edilerek tüm öğrencilerin hangi dersleri aldığı
veritabanına kaydedilecektir. Bu excel dosyaları verilecektir.
Öğrenci Listesi Yükleme
Yetki: Yalnızca Bölüm Koordinatörü görebilir.
Amaç: Bölüme ait öğrencilerin listelerini Excel dosyası üzerinde sisteme aktarılarak hangi dersi
hangi öğrencilerin alacağına dair listeler oluşturulacaktır.
İşleyiş
● Bölüm Koordinatörü, “Öğrenci Listesi Yükle” alanına girilecektir.
● Bölümüne ait Excel listesini sisteme yükleme alanını tıklayarak Excel yükleyecektir.
● İlgili Excel dosyası yüklenir.
● Sistem Excel parser ile Öğrenci No, Öğrenci Ad-Soyad, Sınıfı, Dersin kodunu çıkarır.
Öğrencilerin hangi dersleri aldığına dair bilgiler çıkartılır.
● Çıkan veriler veritabanına toplu olarak kaydedilir.
Hata Kontrolü
● Excel dosyasında okuma sırasında hata olursa, sistem hangi satırda veya sayfada sorun
olduğunu bildirir.
● Kullanıcı sorunlu satırı düzelterek tekrar yükleme yapabilecektir.
Not:Örnek Excel Ekte paylaşılmıştır.
Öğrenci ve Ders listeleri
Exceller yükleme işlemi tamamlandıktan sonra uygulamada otomatik olarak iki yeni menü açılır:
● Öğrenci Listesi Menüsü
● Ders Listesi Menüsü
Bu menüler, Excel parser ile alınan verilerin kullanıcıya kolay görüntülenmesini sağlayacaktır.
Öğrenci Listesi Menüsü
● Ekranda bir arama kutusu bulunur. Öğrenci numarasına göre arama yapılacaktır.
● Kullanıcı öğrenci numarasını yazıp “Ara” dediğinde:
○ Öğrencinin adı-soyadı
○ Aldığı tüm dersler
○ Derslerin kodları
💡 Örnek:
Arama kutusuna 260201001 girildiğinde
Öğrenci: Ayşe Yılmaz
Aldığı Dersler:
- Algoritmalar (Kodu: CSE301)
- Veri Yapıları (Kodu: CSE201)
Ders Listesi Menüsü
● Excellerden gelen tüm dersler bu menüde listelenecektir.
● Liste ders kodu + ders adı şeklinde gösterilecektir.
● Kullanıcı bir dersin üzerine tıkladığında:
○ Bu dersi alan tüm öğrencilerin numaraları ve ad-soyadları görüntülenir.
💡 Örnek:
Dersler listesinde CSE301 – Algoritmalar tıklanınca:
Dersi Alan Öğrenciler:
2025001 – Ayşe Yılmaz
2025003 – Mehmet Demir
2025010 – Zeynep Acar
Sınav Programı Oluşturulması
Genel Akış
● Exceller yüklendikten sonra bölüm koordinatörünün ekranında “Sınav Programı Oluştur”
menüsü açılır.
● Tıklanınca sınav programı ekranı ve “Kısıtlar” bölümü açılır. Bu bölümde sınav programı
ayarları yapılacaktır.
● Kısıtlar girildikten sonra “Programı Oluştur” butonuyla sistem sınav programını otomatik
üretir.
Kısıtlar Bölümü (Gerekli Ayarlar)
1. Ders Seçimi:
○ Sistemde kayıtlı tüm dersler listelenir. Burada tüm dersler listelenmeli çıkarılması
gereken dersler çıkarılmalıdır.
○ Programa dahil olmaması istenen dersler işaretlenerek çıkarılır.
2. Sınav Tarihleri ve Günleri:
○ Sınav takvimi için kullanılacak tarih aralığı seçilir.
○ Belirtilen tarih aralığında sınav programına dahil olmayan günler
işaretlenir.(Cumartesi, Pazar gibi)
○ Her dersin sınav günü ve saati otomatik planlanır.
3. Sınav Türü:
○ Vize / Final / Bütünleme gibi sınav türü seçilir.
4. Sınav Süresi (Default ve İstisna):
○ Varsayılan sınav süresi: 75 dk
○ İstisna: Bu süre dışında uzun veya kısa sınavlar olabilir. Bunlar için dersin seçilmesi
ve sınav süresinin girilmesi işlemi yapılacaktır.
5. Bekleme Süresi:
○ Varsayılan: 15 dk
○ Koordinatör gerekirse bu süreyi değiştirebilecektir.
6. Sınavların Aynı Zamana Denk Gelmemesi
○ Bu ekranda buna ait bir seçenek olacaktır. Bu seçenek tıklı olduğunda hiç bir dersin
sınavı aynı anda olamayacaktır. Örneğin Matematik dersinin sınavı başladığında bu
dersin sınavı bitene kadar başka sınav başlamayacaktır.
Kısıtlar girdikten sonra sınav programı oluşturulması gereklidir. Bu kısımda sınav programı
oluşturulurken dikkat edilmesi gereken durumlar aşağıda yer almaktadır.
Oluşturma Mantığı (Optimizasyon Kuralları)
● Aynı sınıfa (ör. 1. sınıf) ait dersler farklı günlere dağıtılır.
○ sınıfın 8 dersi, 5 güne şu şekilde dağıtılabilir:
○ 3 gün × 2 sınav
○ 2 gün × 1 sınav
● Dersler öğrenci bazlı aynı saate denk gelmeyecek şekilde planlanır (Öğrencinin aynı saatte
iki sınavı olmayacak.).
● Derslik kullanımı en aza indirgeyecek şekilde yerleştirme yapılır.
● Kapasitesi yetersiz dersliklerde sınav planlanmaz; sistem uyarı verir.
● Öğrenci sınavları arasında en az “bekleme süresi” kadar boşluk bırakılır.
Program çıktısını sonucunda bir excel belgesi oluşturulmalıdır. Bu Excel indirilebilir belge olması
gereklidir. Örnek: Bir gün için oluşturulan excel gösterimi aşağıdaki gibidir.
Hata ve Uyarı Mantığı
Program çalışırken kısıtlara uymayan durumlar olursa sistem hata mesajı döndürür ve programı
oluşturmaz: Örnek uyarılar:
● “Sınıf kapasitesi yetersiz!”
● “Öğrencinin dersleri çakışıyor!”
● “Seçilen tarih aralığı sınavları barındırmıyor!”
● “Derslik bulunamadı!”
Her hata, hangi ders/öğrenci/derslikte olduğunu belirtmelidir (örneğin “Ders X için kapasite yetersiz”
gibi).
Ders Bazlı Oturma Programı
Genel Akış
● Sınav programı oluşturulduktan sonra “Oturma Planı” alanı aktif olacaktır.
● Bu ekranda sistemdeki tüm sınavlar listelenir:
○ Sınavın adı
○ Sınavın günü ve saati
○ Sınavın yapılacağı derslik(ler)
● Kullanıcı bu listeden bir sınava tıklayarak oturma düzeni görülebilecektir.
○ Seçilen sınav için dersliklerin düzeni (satır × sütun) görsel olarak
gösterilecektir.
○ Her koltuk/masa bir “slot” gibi gösterilir.
Derse ait dersliklerin oturma düzeni oluştursun tıklanılarak derse ait oturma düzeni
oluşturulacaktır. Oturma planı ekranda görsel olarak gösterilecektir. Plan PDF olarak
indirilebilecektir.
Listede her öğrencinin:
● Adı / numarası
● Derslik adı
● Sıra ve sütun bilgisi
gösterilir.
Hata/Uyarı Mantığı
Oturma düzeni oluşturulurken aynı saate denk gelme veya kapasite sorunları varsa sistem
uyarı verir:
● “Belirtilen öğrenci ön sıraya yerleştirilemedi (kapasite dolu)!”
● “Bu iki öğrenci yan yana oturmayacak şekilde plan oluşturulamadı!”
Hata mesajı, hangi sınav/öğrenci/derslikte olduğunu net olarak belirtir.
Proje Teslimi
● Rapor IEEE formatında (önceki yıllarda verilen formatta) 4 sayfa, akış
diyagramı veya yalancı kod içeren, özet, giriş, yöntem, örnek görseller, sonuç
ve kaynakça bölümünden oluşmalıdır. Raporda oluşturulan veri tababına ait
class diyagramları ve use case diyagramları bulunmalıdır.
● Dersin takibi projenin teslimi dahil edestek.kocaeli.edu.tr sistemi üzerinden
yapılacaktır. edestek.kocaeli.edu.tr sitesinde belirtilen tarihten sonra getirilen
projeler kabul edilmeyecektir.
● Proje ile ilgili sorular edestek.kocaeli.edu.tr sitesindeki forum üzerinden Arş.
Gör. Emin ÖLMEZ veya Arş. Gör. Yılmaz Dikilitaş’a sorulabilir.
● Demo sırasında algoritma, geliştirdiğiniz kodun çeşitli kısımlarının ne amaçla
yazıldığı ve geliştirme ortamı hakkında sorular sorulabilir.
● Kullandığınız herhangi bir satır kodu açıklamanız istenebilir.
● Proje grupları her ögretim kendi içinde olmak üzere en fazla iki kişiden
oluşturulmalıdır.